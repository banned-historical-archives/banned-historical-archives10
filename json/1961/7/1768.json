{"title":"与群下教","authors":["诸葛亮"],"dates":[{"year":1961,"month":7,"day":29}],"parts":[{"type":"paragraph","text":"与群下教"},{"type":"paragraph","text":"〔三国〕诸葛亮"},{"type":"paragraph","text":"夫参署者，集众思，广忠益也。若远小嫌，难相违复，旷阙损矣！违复而得中，犹弃敝蹻而获珠玉。然人心苦不能尽，惟徐元直处兹不惑。又董幼宰参署七年，事有不至，至于十反，来相启告。苟能慕元直之十一，幼宰之殷勤，有忠于国，则亮可少过矣。"}],"comments":[],"comment_pivots":[],"description":"","page_start":8,"page_end":8}