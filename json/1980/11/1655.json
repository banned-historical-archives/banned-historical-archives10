{"title":"旧作二首","authors":["林默涵"],"dates":[{"year":1980,"month":11,"day":21}],"parts":[{"type":"paragraph","text":"旧作二首"},{"type":"paragraph","text":"林默涵"},{"type":"paragraph","text":"夜读史"},{"type":"paragraph","text":"一九七六年清明节后春宵漠漠一灯残，展卷浑忘破晓寒。百代绮罗余寂寞，万重金粉尽阑珊。诗怀有忿和忧写，青史无情带笑看。喜听荒鸡鸣大野，攀天硕鼠泣危杆。题小照一九七六年秋初在赣江边与牛合影炎凉历尽复何求，默坐烟郊对老牛。风雪十年罹浩劫，江流九派洗沉忧。岂无黄土埋忠骨？自有青山伴白头。远望隔江垂暮色，夕阳红破一天秋。"}],"comments":[],"comment_pivots":[],"description":"","page_start":8,"page_end":8}