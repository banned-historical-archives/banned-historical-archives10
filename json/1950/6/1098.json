{"title":"悼瞿秋白同志","authors":["王惠之"],"dates":[{"year":1950,"month":6,"day":18}],"parts":[{"type":"paragraph","text":"悼瞿秋白同志"},{"type":"paragraph","text":"王惠之"},{"type":"paragraph","text":"燕山易水号雄边，唐宋辽金守卫坚，幽都王气曾绵延，人文会萃多英贤。秋白先生自少年，早怀大志学争先，慷慨常持祖逖鞭，男儿壮气迫云天。追随革命作长征，愿助人民铲不平，已视富贵鸿毛轻，誓除封建洗污腥。个性羞为桑寄生，拚作人群长夜灯。栉风雨，戴月星，转战奔突无限程。不图劲草遇寒霜，厄运袭来玉树伤。君能报国叹忠良，身死名留万古香。堪标榜，足称扬，壮烈常存世界光。呜呼，古去今来谁不死，独佩先生百代有芬芳！"}],"comments":[],"comment_pivots":[],"description":"","page_start":5,"page_end":5}