{"title":"满江红  元旦劳军献词","authors":["钱小山"],"dates":[{"year":1950,"month":1,"day":1}],"parts":[{"type":"paragraph","text":"满江红"},{"type":"paragraph","text":"元旦劳军献词"},{"type":"paragraph","text":"钱小山"},{"type":"paragraph","text":"解放军来，听到处鼓鼙声歇。有士女壶浆迎候，几番热烈。雨洗烟尘千里路，夜严刁斗中天月。好男儿服务为人民，情何切。旧耻辱，从头雪。反动派，从今灭。看乾坤整顿，金瓯无缺。独立旗飘民主国，自由花发英雄血。庆和平岁首共称觞，瞻京阙。"}],"comments":[],"comment_pivots":[],"description":"","page_start":6,"page_end":6}