{"title":"词二首","authors":["熊复"],"dates":[{"year":1991,"month":4,"day":2}],"parts":[{"type":"paragraph","text":"词二首"},{"type":"paragraph","text":"熊复"},{"type":"paragraph","text":"殢人娇"},{"type":"paragraph","text":"（春雪）"},{"type":"paragraph","text":"一九九一年三月"},{"type":"paragraph","text":"瑞雪飞扬，琼花灿烂。惹春意、轻寒轻暖。酿春模样，任万揉千剪。怎禁得、一心约春相伴。　　杨柳流黄，红梅漫绽。拌春色、暗香凝淀。愿春长好，愿人人长健。便等待、春光满天照眼。"},{"type":"paragraph","text":"洞仙歌"},{"type":"paragraph","text":"（咏梅）"},{"type":"paragraph","text":"一九九一年三月"},{"type":"paragraph","text":"人间天上，更有谁相伴？一树横空暗香满。只清魂万缕，傲雪凌霜，教春色、来把江山装点。　　　　别管春娇纵，乍暖还寒，总是三呼始回转。领几朝花期，展尽群芳。都付与、晓莺昏燕。但一晌、幽梦逐东风，向月下，梅心觅她千遍。"}],"comments":[],"comment_pivots":[],"description":"","page_start":8,"page_end":8}