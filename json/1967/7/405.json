{"title":"水调歌头  游泳","authors":[],"dates":[{"year":1967,"month":7,"day":16}],"parts":[{"type":"paragraph","text":"水调歌头  游泳"},{"type":"paragraph","text":"才饮长沙水，又食武昌鱼。万里长江横渡，极目楚天舒。不管风吹浪打，胜似闲庭信步，今日得宽余。子在川上曰：逝者如斯夫！　风樯动，龟蛇静，起宏图。一桥飞架南北，天堑变通途。更立西江石壁，截断巫山云雨，高峡出平湖。神女应无恙，当惊世界殊。"}],"comments":[],"comment_pivots":[],"description":"","page_start":1,"page_end":1}