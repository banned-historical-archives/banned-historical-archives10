{"title":"革命烈士诗钞","authors":[],"dates":[{"year":1959,"month":4,"day":2}],"parts":[{"type":"paragraph","text":"革命烈士诗钞"},{"type":"paragraph","text":"〔选自“革命烈士诗抄”，中国青年出版社即将出版。〕"},{"type":"paragraph","text":"登楼杂感"},{"type":"paragraph","text":"李大钊"},{"type":"paragraph","text":"感慨韶华似水流，湖山对我不胜愁。惊闻北塞驰胡马，空着南冠泣楚囚。家国十年多隐恨，英雄千载几荒丘。海天寥落闲云去，泪洒西风独倚楼。"},{"type":"paragraph","text":"岁晚寄友　李大钊江山依旧是，风景已全非。"},{"type":"paragraph","text":"九世仇堪报，十年愿未违。辽宫昔时燕，今向汉家飞。岁晚军书急，行人归未归？几载不相见，沧桑又一时。廾年余壮志，千里寄新诗。慷慨思投笔，艰难未去诗。何当驱漠北，遍树汉家旗。"},{"type":"paragraph","text":"狱中诗恽代英浪迹江湖忆旧游，故人生死各千秋，已摈忧患寻常事，留得豪情作楚囚。"},{"type":"paragraph","text":"带镣行　刘伯坚带镣长街行，蹒跚复蹒跚，市人争属目，我心无愧怍。带镣长街行，镣声何铿锵，市人皆惊讶，我心自安详。带镣长街行，志气愈轩昂，拼作阶下囚，工农齐解放。"},{"type":"paragraph","text":"就义诗　杨超满天风雨满天愁，革命何须怕断头？留得子胥豪气在，三年归报楚王仇！"},{"type":"paragraph","text":"贡献给新诗人　邓中夏莽莽洞庭湖，五日两飞渡，雪浪拍长空，阴森疑鬼路。问今为何世？豺虎满道路，禽猕残除之，我行适我素。莽莽洞庭湖，五日两飞渡，秋水含落辉，彩霞如赤炷，问将为何世？共产均贫富，惨淡经营之，我行适我素。"}],"comments":[],"comment_pivots":[],"description":"","page_start":8,"page_end":8}