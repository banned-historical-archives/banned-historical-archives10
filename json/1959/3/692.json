{"title":"贺新凉  祁连山人工造雨","authors":["杨纪珂"],"dates":[{"year":1959,"month":3,"day":11}],"parts":[{"type":"paragraph","text":"贺新凉"},{"type":"paragraph","text":"祁连山人工造雨"},{"type":"paragraph","text":"杨纪珂"},{"type":"paragraph","text":"白雪寒峰积。望祁连冰川闪烁，铁山重叠。自古玉门关上路，难觅春风踪迹。但碛石愁堆戈壁。安得鲸喷泉万股，化黄沙千里平芜碧。新地貌，看今日。"},{"type":"paragraph","text":"红旗挥送冲霄翼。散长空干冰点点，冻云凝集。洒遍新翻阡陌土，闻报珍珠露滴。幸福事而今年月。绿水漫萦关塞曲，倩东风度入江南色。公社里，歌随笛。"}],"comments":[],"comment_pivots":[],"description":"","page_start":8,"page_end":8}