{"title":"金缕曲  友人全家在美寄词促归","authors":["钱昌照"],"dates":[{"year":1957,"month":2,"day":8}],"parts":[{"type":"paragraph","text":"金缕曲"},{"type":"paragraph","text":"友人全家在美寄词促归"},{"type":"paragraph","text":"钱昌照"},{"type":"paragraph","text":"何日重相聚？甚心情消沉壮志，异邦久住。八载悠悠海外梦，行见盛年孤负。应怜惜膝前儿女，少小不知乡国事，况之无未识先胡语。教与养，真堪虑！亲朋为尔添愁绪，制新词心长语重，殷勤寄与。但得回头便是岸，浪阔水深毋惧。正祖国花开处处，锦绣山河春万象，待归来与尔同歌舞。莫再把，归期误！"}],"comments":[],"comment_pivots":[],"description":"","page_start":8,"page_end":8}