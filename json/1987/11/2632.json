{"title":"贺新郎·寄台湾师友","authors":["舒平"],"dates":[{"year":1987,"month":11,"day":1}],"parts":[{"type":"paragraph","text":"贺新郎·寄台湾师友"},{"type":"paragraph","text":"舒平"},{"type":"paragraph","text":"阔别逾四秩。对婵娟、银辉共照，云山千叠。宝岛归秦师去疾，育我后生裙屐。澄江橘，年年华实。峡岸波平晨唤渡，任西东、帆影当如织。共携手，补天裂。"},{"type":"paragraph","text":"花山风雨崇溪月。曾记否，同窗同学，南城话别。阳平原上花千树，西子莼鲈堪吃。都指望，恩仇泯灭。昨有远来探亲客，问杭城，风物何胜昔。樟桂笑，中河碧。"}],"comments":[],"comment_pivots":[],"description":"","page_start":8,"page_end":8}