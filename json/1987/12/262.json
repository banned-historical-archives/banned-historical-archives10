{"title":"沁园春·咏石","authors":["陈明远"],"dates":[{"year":1987,"month":12,"day":3}],"parts":[{"type":"paragraph","text":"沁园春·咏石"},{"type":"paragraph","text":"陈明远"},{"type":"paragraph","text":"璞玉一方。切琢无疵，磨砺发光。岂怡红公子，命根维系；梁山好汉，天道周行。烈火难融，狂风不倒，迸出齐天大圣王。传千古，数几多宝库，龙窟云冈。"},{"type":"paragraph","text":"谁言铁石心肠？有热血沸腾涌满腔。任离合悲欢，不动声色；嬉笑怒骂，皆为文章。上补青天，下填沧海，焚身碎骨自刚强。了此愿，亦不枉平生，非梦一场。"}],"comments":[],"comment_pivots":[],"description":"","page_start":8,"page_end":8}