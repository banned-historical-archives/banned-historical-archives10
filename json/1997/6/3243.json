{"title":"香港回归感赋二阕","authors":["曾敏之"],"dates":[{"year":1997,"month":6,"day":30}],"parts":[{"type":"paragraph","text":"香港回归感赋二阕"},{"type":"paragraph","text":"（香港）曾敏之"},{"type":"paragraph","text":"南楼令"},{"type":"paragraph","text":"史页谱新阶，荆花动客怀。记当年、凄咽低徊。莽莽神州兵气暗，听不得、殖民哀。今上宋王台，元戎几霸才。举旌旗、杯酒欢来。解识者番家国爱，迎两制、笑颜开。"},{"type":"paragraph","text":"临江仙"},{"type":"paragraph","text":"南国风光无限好，港湾处处飞花。涛声笑语共喧哗，香江红浪涌、酹酒醉蚝虾。一曲回归才调美，已非商女琵琶。夕阳斜照帝王家，凭栏为寄语，洗眼看中华。"},{"type":"paragraph","text":"一九九七年五月于香港"}],"comments":[],"comment_pivots":[],"description":"","page_start":12,"page_end":12}