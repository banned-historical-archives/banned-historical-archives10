{"title":"书怀","authors":["陶峙岳"],"dates":[{"year":1981,"month":7,"day":10}],"parts":[{"type":"paragraph","text":"书怀"},{"type":"paragraph","text":"陶峙岳百年魔怪舞，国步苦艰难。重霄发惊雷，为民解倒悬。奇兵向边塞，春风度玉关。将军何雍容，谈笑指天山。边军同举义，弃暗乐开颜。各族紧团结，军民共苦甘。改造大自然，开发戈壁滩。挥锄为富国，执戈以防边。万里若金汤，漠野变良田。且喜百业兴，万众齐争先。卅年勤建树，景物更鲜妍。伟哉共产党，饮水必思源。四化又长征，投砖幸有缘。遥望阳关路，欣看猛着鞭。"}],"comments":[],"comment_pivots":[],"description":"","page_start":8,"page_end":8}