{"title":"赋别四绝挽雁冰兄","authors":["叶圣陶"],"dates":[{"year":1981,"month":3,"day":31}],"parts":[{"type":"paragraph","text":"赋别四绝挽雁冰兄"},{"type":"paragraph","text":"叶圣陶联席涵芬楼上日，不辞而别省何之。广州武汉无书至，正是风雷迅猛时。悄然送别浦江滨，且寄扶桑小隐身。刊稿传书宁老母，两家亲若一家人。应邀初作赤都游，饯别深宵醉未休。最喜获尝先睹快，见闻录稿校从头。几回暂别重相见，今日何堪永别悲。往事如尘难悉忆，第言赋别寄哀思。"}],"comments":[],"comment_pivots":[],"description":"","page_start":8,"page_end":8}