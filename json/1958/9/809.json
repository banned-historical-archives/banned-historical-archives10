{"title":"反对美国军事挑衅愤赋","authors":["李济深"],"dates":[{"year":1958,"month":9,"day":12}],"parts":[{"type":"paragraph","text":"反对美国军事挑衅愤赋"},{"type":"paragraph","text":"李济深悍然海盗侵黎约，复窜台澎妄逞凶，激起全民齐怒吼，同仇敌忾海天东。惊天动地一声雷，严正声明敌势摧，举世同情申谴责，兆民怒指白宫哀。正论曾叨末座听，殖民侵略几曾停，世间树敌知多少，束脖终然看自经。和平堡垒首苏联，警告狂人正义宣，炮舰岂能当导弹，同盟维护力冲天。台澎列岛属吾华，挑衅终兴末路嗟，舞爪张牙犹作伥，笑它螳臂敢当车。主权侵犯孰能容，纸虎蠢然斗巨龙，会看雄师横海峡，红旗高插七星峰。（注）众目同瞋海盗旗，安全自卫究何词，气吞金马歼顽敌，解放台湾定有时！"},{"type":"paragraph","text":"注：七星山为台北最高峰。"}],"comments":[],"comment_pivots":[],"description":"","page_start":2,"page_end":2}