{"title":"百字令——读《周恩来统一战线文选》","authors":["赵朴初"],"dates":[{"year":1985,"month":2,"day":12}],"parts":[{"type":"paragraph","text":"百字令"},{"type":"paragraph","text":"——读《周恩来统一战线文选》"},{"type":"paragraph","text":"赵朴初"},{"type":"paragraph","text":"立功立德，望云峰千仞，沧波万里。回首九年前往事，犹自激人心底。泪雨川流，琼花浪涌，举国哀歌里。古之遗爱，几人堪与俦比？"},{"type":"paragraph","text":"今朝手抚斯文，言犹在耳，隐隐雷音启。最忆广州一席话，唤醒春风桃李。改造寻根，学研到老，剖析先由己。照人肝胆，千秋万代兴起。"},{"type":"paragraph","text":"一九八五年一月"}],"comments":[],"comment_pivots":[],"description":"","page_start":8,"page_end":8}