{"title":"水调歌头——建党八十周年感怀","authors":["范敬宜"],"dates":[{"year":2001,"month":6,"day":1}],"parts":[{"type":"paragraph","text":"水调歌头"},{"type":"paragraph","text":"——建党八十周年感怀"},{"type":"paragraph","text":"范敬宜"},{"type":"paragraph","text":"沧海横流日，天下尽滔滔。凭谁立马危岸，奋臂射狂涛？一任浪谲波诡，何惧千磨万击，百战见英豪。星火燎平野，猎猎红旗飘。驱魑魅，扫阴霾，斩榛蒿。清风起处，四海五湖更多娇。莫道峰回路转，毕竟云开雾散，举国势如潮。三代成伟业，盛世看今朝。"}],"comments":[],"comment_pivots":[],"description":"","page_start":5,"page_end":5}