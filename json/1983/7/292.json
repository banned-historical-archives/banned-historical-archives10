{"title":"登长城（外二首）","authors":["虞愚"],"dates":[{"year":1983,"month":7,"day":4}],"parts":[{"type":"paragraph","text":"登长城（外二首）"},{"type":"paragraph","text":"虞　愚"},{"type":"paragraph","text":"五洲宾客簇长城，揽胜攀梯壮此行。已放晴天增浩荡，终昂羸骨对峥嵘。云连碧海关山险，风定黄河日月明。俯视千峰蓬块耳，高吟气欲盖幽并。"},{"type":"paragraph","text":"留题厦门植物园"},{"type":"paragraph","text":"南北驱驰亦已劳，犹饶余兴托诗骚。摩空维石岩岩起，横野飞鸿点点高。种树莳花望玄圃，引泉啜茗对神皋。八闽自爱家山美，饱听天风与海涛。"},{"type":"paragraph","text":"读新编鲁迅传略感题"},{"type":"paragraph","text":"史实爬梳尽，新编大义存。高怀照苍莽，直笔警顽昏。冷对千夫指，身为百世尊。光芒遥可接，借此涉篱樊。"}],"comments":[],"comment_pivots":[],"description":"","page_start":8,"page_end":8}