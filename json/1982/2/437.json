{"title":"水调歌头  新岁读报感赋","authors":["萧永义"],"dates":[{"year":1982,"month":2,"day":5}],"parts":[{"type":"paragraph","text":"水调歌头"},{"type":"paragraph","text":"新岁读报感赋"},{"type":"paragraph","text":"萧永义"},{"type":"paragraph","text":"雪霁玉泉碧，风过景山幽。道是京华春早，相约集西楼。莫谓霜侵双鬓，不减当年豪兴，回溯与同舟。盛会杨家岭，三十六春秋。一席话，千层浪，豁明眸。开张肝胆、切磋砥砺赋同仇。四化兴邦有望，十亿乘风破浪，昂首亚非欧。真理光辉在，人物总风流！"}],"comments":[],"comment_pivots":[],"description":"","page_start":8,"page_end":8}