{"title":"念奴娇","authors":["黄苗子"],"dates":[{"year":1982,"month":6,"day":3}],"parts":[{"type":"paragraph","text":"念奴娇"},{"type":"paragraph","text":"黄苗子"},{"type":"paragraph","text":"三十九年前在重庆看吴祖光同志《风雪夜归人》后写此。"},{"type":"paragraph","text":"绕梁哀曲，叹灵珠宛转，才人词笔。落影飘飘谁检去？累汝凄迷寻觅。笑泣声残，悲欢梦杳，觅也无踪迹。红氍尘世，几人暗自低咽。"},{"type":"paragraph","text":"从伊密誓惺惺，银河耿耿，聚好何如别，溷絮泥莲相望苦，檀板黛眉愁绝。漫说明朝，可怜今夕，雪虐冬风急。云胡归去，江湖万里空阔。"}],"comments":[],"comment_pivots":[],"description":"","page_start":8,"page_end":8}