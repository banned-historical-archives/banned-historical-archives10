{"title":"满江红  一九四四年十二月迎粟裕大军渡江","authors":[],"dates":[{"year":1984,"month":2,"day":13}],"parts":[{"type":"paragraph","text":"满江红"},{"type":"paragraph","text":"一九四四年十二月迎粟裕大军渡江"},{"type":"paragraph","text":"一"},{"type":"paragraph","text":"百战江南，斩卫岗，旌旗初拂。赤帜竖，太湖浩森，茅山雄固。子弟同仇看血沸，健儿报国冲冠怒。传捷音，夜夜更长驱，屠豺虎。"},{"type":"paragraph","text":"皖南变，罪千古；罗、廖痛，任、巫殂。昭精魂壮节，幽愤万缕。危局针锋斗魑魅，六朝形胜竟谁主？喜渡头，人骑阵云飞，龙腾舞。"},{"type":"paragraph","text":"二"},{"type":"paragraph","text":"潮涨云翻，恃伟略，英雄独步。趁星月，萧疏烟树，排空旗舞。洲渚滩头集精锐，飞流击浪动樯橹。气纵横，风送鼓篷悬，千帆渡。"},{"type":"paragraph","text":"将士志，不反顾；父老望，南征路。信来年广拓，吴天楚土。穷寇狂酋强弩末，民蠹国贼悲夜午。啸茅峰，奔电逐江东，催晴曙。"}],"comments":[],"comment_pivots":[],"description":"","page_start":8,"page_end":8}