{"title":"满庭芳　深圳经济特区颂","authors":["金尧如"],"dates":[{"year":1984,"month":8,"day":22}],"parts":[{"type":"paragraph","text":"满庭芳"},{"type":"paragraph","text":"深圳经济特区颂"},{"type":"paragraph","text":"金尧如"},{"type":"paragraph","text":"春满山中，桃花源涨，黔首焉禁飞红。凿山破壁，引车水马龙。大道遥连长碧，云飘绕，广厦之丛。艳阳里，红男绿女，忙碌甚花蜂。"},{"type":"paragraph","text":"汹汹天下势，浪潮云起，改革风从。巡天看，翻山倒海排空。古国神游渺矣，迎挑战，方显英雄。深圳小，临观世界，吾道豁然通。"}],"comments":[],"comment_pivots":[],"description":"","page_start":8,"page_end":8}