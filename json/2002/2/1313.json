{"title":"春风袅娜","authors":["林岫"],"dates":[{"year":2002,"month":2,"day":14}],"parts":[{"type":"paragraph","text":"春风袅娜"},{"type":"paragraph","text":"林  岫"},{"type":"paragraph","text":"又东风劲鼓，春满神州。增气象、骋骅骝。喜今宵、九野三江同醉。堆盘簇锦，霞溢香浮。肆列丰盈，城乡放眼，旖旎千般不胜收。衢达东西复南北，飞桥虹驾万重楼。申奥连翩入世，十强出线，试身手，蜚誉全球。锤镰举，擘划周。兴邦有道，浩气长留。国步骐骧，腾飞指顾；与时俱进，人杰风流。午窗日煦，看炎黄骥子，先鞭更著，力展鸿猷。"}],"comments":[],"comment_pivots":[],"description":"","page_start":4,"page_end":4}